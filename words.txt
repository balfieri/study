Abbaiare alla luna = lamentarsi o agitarsi inutilmente contro qualcuno che non ci ascolta o non è in grado di capire

Abbassare le ali = ridimensionarsi, agire con meno superbia

Abboccare all'amo = cadere in un tranello o trappola

A bizzeffe = in grandi quantità

A buon rendere = quando si accetta un favore con il proposito di ricambiarlo appena possibile

Acchiappare farfalle = perdere tempo in cose inutili

Acqua in bocca! = invito a non rivelare un segreto

A cuore aperto = parlare sinceramente

Ad ampio respiro = che abbraccia molte aree del sapere e che fornisce vari spunti di riflessione

Affondare le zanne = addentare, avventarsi con voracità

A gambe levate = fuggire velocemente

Agire dietro le quinte = chi manovra qualcuno o qualcosa in modo nascosto o in segreto

A gogo = a volontà, in abbondanza

A grandi linee = raccontare un fatto mantenendosi sul generico, trascurando i particolari

Allevare una serpe in seno = fare del bene a chi può diventare una minaccia in futuro

Allungare il collo = cercare di vedere qualcosa facendo in modo che gli altri non se ne accorgano

Alzare bandiera bianca = arrendersi

Alzare la cresta = atteggiarsi in modo orgoglioso

Alzare le vele = iniziare un'impresa

Ammainare le vele = ritirarsi da un'attività

Andare a braccetto = andare d'accordo, avere grande familiarità

Andare a Canossa = fare atto di sottomissione umiliante ammettendo i propri errori e riconoscendo la supremazia dell'avversario

Andare di corpo = defecare

Andar per rane = perdere il filo del discorso

Andar vitello e tornare bue = diventare più stupidi di prima

A occhio e croce = valutazione o misurazione eseguita in modo molto approssimato

A ufo = mangiare a scrocco, a gratis, a sbafo senza pagare

Accendere un lume alla Madonna = in segno di ringraziamento alla Divina Provvidenza per essere scampato a un grave pericolo

Acqua in bocca = mantenere un segreto

Affogare nei debiti = essere sommersi dai debiti

Agile come un gatto = molto agile come il gatto che salta e si arrampica dappertutto

Aggiustare il tiro = perfezionare la mira

Aguzzar l'ingegno = sforzarsi per capire o risolvere un problema

Alla garibaldina = in modo sbrigativo anche se impreciso

Alla luce del sole = sotto gli occhi di tutti, in pubblico

Alzare le mani = arrendersi oppure picchiare qualcuno

A macchia d'olio = diffondersi rapidamente, come la macchia d'olio su una tovaglia

A malapena = a fatica, a stento

Ammazzare come un cane = uccidere in modo brutale senza il minimo rimorso

Anche l'occhio vuole la sua parte = quando si desidera che qualcosa, oltre a essere utile, possa appagare anche il senso estetico

Andarci con una gamba sola = andare molto volentieri in un posto, tanto che lo si farebbe perfino saltando su una gamba sola

Andare a fagiolo = andare alla perfezione, essere molto adatto

Andare a genio = essere gradito, essere d'accordo

Andare a gonfie vele =  quando una cosa procede con successo, nel migliore dei modi

Andare a letto come le galline = andare a letto prestissimo

Andare a monte = quando fallisce il tentativo di fare qualcosa

Andare a nozze = quando si gradisce qualcosa/qualcuno particolarmente

Andare a Patrasso = andare in rovina

Andare a picco = fallire, sprofondare nel fallimento

Andare a puttane = andare a finire male

Andare a rotoli = andare in rovina

Andare a ruba = quando un prodotto è molto richiesto sul mercato

Andare a zonzo = gironzolare senza una meta precisa

Andare al diavolo = allontanare qualcuno in malo modo

Andare al macello = andare incontro alla morte

Andare alla cieca = procedere senza vederci chiaro

Andare alla deriva = lasciarsi andare, abbandonarsi, come trascinato dalla corrente

Andare alla fonte = trovare l'origine o il responsabile di qualcosa

Andare coi piedi di piombo = procedere con prudenza

Andare di lusso = quando qualcosa va meglio del previsto

Andare di male in peggio = quando una situazione negativa che tende a peggiorare ancora

Andare per il sottile = agire con precisione o delicatezza

Andare in bianco = fallire un obiettivo

Andare incontro al proprio destino = accettare gli ostacoli della vita

Andare in fumo = quando di qualcosa non resta niente, perché distrutta o esaurita

Andare in tilt = perdere la lucidità mentale

Andare per le lunghe = quando i tempi di una situazione si allungano

Andare su tutte le furie = arrabbiarsi moltissimo

Andarsene con la coda fra le gambe = subire una sconfitta o umiliazione quando prima ci si credeva superiori

Affogare nel grasso = sprofondare (con gli occhi) nel corpo di una persona grassa

Appendere il cappello (o le scarpe) al chiodo = ritirarsi da una attività, intenso come lavoro

Aprire gli occhi = rendersi conto di qualcosa

Apriti cielo = esclamazione, reazione improvvisa e  violenta di fronte a un fatto inatteso

Arrampicarsi sugli specchi = cercare delle scuse che reggono

Arrivare a piatti lavati = arrivare quando il lavoro da svolgere è già concluso

Arrivare quando si spengono le luci = arrivare troppo tardi

A scanso di equivoci = si chiarisce qualcosa per evitare equivoci o malintesi

Aspettar la manna dal cielo = aspettare che accada qualcosa per risolvere un problema o una situazione, anziché agire

Attaccare bottone = intrattenersi in una conversazione lunga e noiosa

A tutta birra = andare a tutta velocità, dare il massimo

Aver provato il morso del lupo = essere diventati prudenti dopo avere avuto esperienze sgradevoli

Aver visto il lupo = avere voce tremula tipica di chi ha subito un grande spavento

Avere ancora i denti da latte = essere molto giovani e inesperti

Avere culo = avere fortuna

Aver fatto trenta e fare trentuno = fare ancora un ultimo sforzo per raggiungere uno scopo

Avere fegato = essere coraggioso

Avere il ballo di San Vito = essere incapaci di stare fermi

Avere il carbone bagnato = avere la coscienza sporca

Avere il dente avvelenato = portare rancore verso qualcuno

Avere il pollice verde = essere portati per il giardinaggio

Avere il prosciutto davanti agli occhi = non vedere le cose più evidenti

Avere ingoiato il manico della scopa = stare rigidi con il corpo ben eretto

Avere l'acquolina in bocca = desiderare fortemente qualcosa, riferito al cibo

Avere la coda di paglia = chi si discolpa senza essere accusato

Avere la coscienza sporca = aver fatto qualcosa di cui rimproverarsi e sentirsi in colpa

Avere la faccia come il culo = individuo che non si imbarazza a fare o a dire nulla

Avere la febbre del sabato sera = voglia matta di divertiri

Avere la luna storta = essere di pessimo umore

Avere la maledizione addosso = essere perseguitati dalla sfortuna

Avere la mano leggera = trattare qualcuno o qualcosa con le buone maniere

Avere la mano pesante = non avere il senso della misura oppure mancare di finezza

Avere la pelle d'oca = reazione della pelle al freddo

Avere la pelle dura = essere resistente ai malesseri della vita

Avere la puzza sotto il naso = considerarsi superiore agli altri e guardare gli altri considerati inferiori come se puzzassero

Avere la scimmia = essere ubriachi

Avere la spada di Damocle sul capo = sta per arrivare un pericolo inevitabile

Avere la testa sulle spalle = essere una persona responsabile

Avere le gambe che fanno giacomo giacomo = quando tremano le ginocchia

Avere le mani bucate = essere un tipo spendaccione, chi sperpera i propri risparmi con facilità

Avere le mani d'oro = saper fare molte cose

Avere le mani di burro (o di pasta frolla) = mani prive di forza, che non hanno una presa ferma e lasciano cadere regolarmente qualcosa

Avere le mani lunghe = essere predisposti al furto, come un ladruncolo

Avere le palle = avere coraggio

Avere le palle piene = non poterne più di qualcosa, essere stanchi detto in modo volgare

Avere molte frecce al proprio arco = disporre di molte risorse da utilizzare per un dato scopo

Avere poco sale in zucca = essere poco intelligenti, sciocchi

Avere sulla punta della lingua = non riuscire a ricordare qualcosa che però si ha l'impressione di poter riportare alla memoria da un momento all'altro

Avere torto marcio = essere completamente in errore su qualcosa

Avere una fifa blu = provare una forte paura tale che il colorito del volto diventa bluastro

Avere una marcia in più = avere capacità nettamente superiori agli altri

Avere un asso nella manica = avere a disposizione una soluzione segreta, probabilmente quella vincente o risolutrice

Avere una volontà di ferro = essere molto determinati per il raggiungimento di un obiettivo o scopo

Avere un chiodo fisso = avere un'idea fissa per la testa

Avere un diavolo in corpo = essere molto vivaci, avere tanta energia per fare ogni cosa

Avere un diavolo per capello = essere di malumore e o furibondi che se si avesse in testa una serie di Diavoli che tirano i capelli

Avere un nodo alla gola = sentirsi la gola chiusa, per emozione, commozione ecc

Avere una febbre da cavallo = febbre molto alta

Avere uno scheletro nell'armadio = nascondere un fatto della vita compromettente e imbarazzante che è meglio tenere nascosto

Avere voce in capitolo = avere autorità per intervenire in una discussioni e prendere decisioni

Averne fin sopra i capelli = essere arrivati al limite della sopportazione

Averne per un pezzo = periodo di tempo piuttosto lungo

Ballare come un orso = ballare in modo goffo e pesante

Battere cassa = chiedere denaro

Battere la fiacca = oziare

Beffa del destino = avvenimento imprevisto che accade quasi per dispetto

Bestia nera = incubo, ossessione verso qualcuno o qualcosa

Bollire in pentola = quando qualcosa si sta preparando qualcosa in segreto, senza conoscerne gli ingredienti

Brancolare nel buio = muoversi con molta incertezza, senza sapere dove andare

Bruciare le tappe = raggiungere un obiettivo prima del previsto

Buonanotte al secchio = indica un fallimento, l'impossibilità di completare un'opera

Buttare al vento = sciupare, sprecare

Buttare paglia sul fuoco = intensificare un conflitto

Buttare sardine per prendere lucci = sacrificare qualcosa per ottenere in cambio un bene di maggior valore

Buttarla sul ridere = sdrammatizzare su una situazione dolorosa o difficile

Buttarsi a capofitto = buttarsi a testa in giù oppure dedicarsi totalmente in qualcosa

Cadere dalla padella nella brace = per evitare un rischio si finisce in un guaio maggiore

Cadere dalle nuvole = scoprire con incredulità qualcosa che era chiaro per tutti

Cadere in piedi = uscire bene da una situazione pericolosa

Calzare a pennello = alla perfezione

Cambiare le carte in tavola = sconfessare proprie affermazioni o mutare comportamenti tenuti in precedenza

Camminare sul filo del rasoio = rischiare molto

Camminare sulle uova = essere in una situazione difficile o delicata, in cui qualsiasi azione rischia di provocare danno

Capitare a fagiolo = quando qualcosa o qualcuno arriva al momento giusto

Cascare dal pero = prendere atto di una dolorosa realtà

Cavalcare la tigre = gettarsi in un'impresa pericolosa dalla quale non ci si può più ritirare, o anche trovarcisi coinvolti proprio malgrado

Cercare a destra e a sinistra = cercare dappertutto

Cercare il pelo nell'uovo = cercare le piccole imperfezioni, essere meticolosi

Cercare la quadratura del cerchio = cercare la soluzione ideale per un certo problema

Cercare in lungo e in largo = cercare in ogni direzione

Cercare un ago in un pagliaio = cercare qualcosa di impossibile da trovare

Cercare per mare e per monti = cercare qualcosa ovunque e con insistenza

Chiodo scaccia chiodo = un nuovo problema fa passare in secondo piano il precedente

Chiudere la stalla dopo che i buoi sono scappati = prendere provvedimenti quando ormai il danno è stato fatto

Chiudere un occhio = fingere di non vedere

Cogliere con le mani nel sacco = sorprendere qualcuno nell'atto di compiere qualcosa di scorretto, o con le prove evidenti della sua colpevolezza

Cogliere l'attimo = sfruttare le occasioni favorevoli

Colpo di spugna = cancellare i vecchi rancori, perdonare

Coltivare il proprio orto = si deve fare quanto è nelle nostre possibilità senza cedere a sogni impossibili o immaginare una realtà inesistente

Comandare a bacchetta = con grande autorità e severità

Come il diavolo e l'acqua santa = essere due elementi che non possono coesistere

Come una bestia = trattare in malo modo

Comprare a scatola chiusa = fare un acquisto senza aver verificato la qualità, valutandone la convenienza solo in generale

Con questi chiari di luna ... = per indicare un momento critico, un periodo difficile, soprattutto sotto il profilo economico

Conoscere come le proprie tasche = conoscere molte bene in tutte le sue caratteristiche

Contare come il due di briscola (o il due di picche) = contare poco o nulla, essere di scarso valore

Correre la cavallina = dedicarsi o lasciarsi andare ad una vita spensierata

Cosa fatta capo ha = un'azione ormai compiuta non può essere cambiata da discussioni e temporeggiamenti

Credere agli asini che volano = credere a tutto quello che si dice, essere molto ingenui e creduloni

Credersi il figlio della gallina bianca = ritenersi una persona particolare che ha tutti i privilegi

Credersi un padreterno = darsi molta importanza

Da che pulpito viene la predica = riferito a chi dà consigli che sono in aperta contraddizione con il proprio comportamento

Dare del filo da torcere = ostacolare, procurare noie e grattacapi

Dare di volta il cervello = sragionare, impazzire improvvisamente, come se si avesse il cervello capovolto

Dare i numeri = dire cose insensate

Dare il benservito = licenziare dal servizio

Dare l'imbeccata = suggerire di nascosto a qualcuno cosa deve dire o come deve comportarsi

Dare nell'occhio = attirare l'attenzione

Dare una lavata di capo = apro rimprovero, sgridata severa

Dare un colpo al cerchio e uno alla botte = bisogna comportarsi in modo da non scontentare nessuno, alternando torto e ragione tra le parti in disputa

Dare un dito e farsi prendere un braccio = approfittare della disponibilità di qualcuno

Darla a bere = far credere vera una falsità

Darle di santa ragione = picchiare sodo con la stessa foga che ha chi crede di avere ragione dalla propria parte

Darsela a gambe = scappare, fuggire

Darsi la zappa sui piedi = andare contro se stessi, inavvertitamente o per rabbia

Da uomo a uomo = lealmente, con chiarezza

Detto, fatto = eseguire immediatamente

Difendere coi denti = difendere con accanimento

Di punto in bianco = senza preavviso

Dirne di tutti i colori = sfogarsi, parlare liberamente senza badare alla sensibilità degli altri

Dirne quattro = rimproverare qualcuno dicendogli quello che si pensa

Dormirci sopra = rinviare al giorno successivo una decisione

Dormire sugli allori = restare inoperosi accontentandosi di quanto si è già ottenuto

Dormire tra due guanciali = sentirsi sicuri, tranquilli, senza la minima preoccupazione

È facile come bere un bicchiere d'acqua = estremamente facile

È il mio cavallo di battaglia = un argomento o una materia nei quali ci si sente particolarmente ferrati

È la solita cantilena = è sempre la stessa cosa già sentita in passato

Entrare da un orecchio e uscire dall'altro = ignorare ciò che si è sentito

Entrare in ballo = entrare in azione, intervenire

Essere a cavallo = essere certi di raggiungere un obiettivo

Essere agli sgoccioli = che manca poco, si usa al termine di qualcosa

Essere ai ferri corti = arrivare alla fase conclusiva di uno scontro

Essere al settimo cielo = sensazione meravigliosa di chi è estremamente felice

Essere al verde = essere rimasto senza soldi

Essere alla frutta = essere senza forze, senza energia

Essere appeso a un filo = trovarsi in una situazione pericolosa, precaria

Essere baciato dalla fortuna = essere molto fortunati

Essere come cane e gatto = trovarsi in continuo disaccordo

Essere come il gatto e la volpe = spalleggiarsi l'un l'altro per compiere imprese disoneste

Essere come il prezzemolo = essere una persona che si trova dappertutto

Essere come l'araba fenice = si riferisce a persona o cosa molto perfetta, senza uguali, rara ed introvabile

Essere come l'ebreo errante = non trovare pace, non avere sede stabile in nessun posto

Essere con la corda al collo = trovarsi in grave pericolo

Essere come un libro aperto = non avere segreti da nascondere

Essere culo e camicia = avere un rapporto familiare e di complicità

Essere di facili costumi = donna che si concede a molti

Essere di manica larga = essere indulgente o tollerante

Essere due anime in un nocciolo = per definire un'amicizia intima fra due persone

Essere felice come una Pasqua = essere molto felici

Essere fuori di sé = avere un comportamento diverso, solitamente in negativo, da quello abituale

Essere il pomo della discordia = essere ciò che è causa di disaccordo

Essere in alto mare = essere molto lontani dalla meta

Essere in gamba = avere tante capacità

Essere in prima linea = essere più importanti

Essere in quattro gatti = essere in numero ridottissimo

Essere in una botte di ferro = essere ben protetti o tutelati

Essere in vena = sentirti in voglia di fare qualcosa

Essere la ciliegina sulla torta = ciò che completa un'opera, una situazione ecc

Essere l'elefante in una cristalleria = non essere molto delicati nel dire e nel fare le cose

Essere la fata Turchina = avere capacità di risolvere i problemi o guai

Essere la favola del paese = essere oggetto di chiacchiere

Essere la pecora nera = colui che in un gruppo si distingue per il suo comportamento sbagliato o controcorrente

Essere la punta di diamante = essere l'elemento migliore o più forte

Essere l'ultima ruota del carro = non contare assolutamente niente, non avere alcun valore

Essere nella fossa dei leoni = trovarsi in una situazione o condizione fortemente sfavorevole o rischiosa

Essere nuovo di zecca = appena acquistato, non ancora usato

Essere pieno come un uovo = essere sazio oppure luogo molto affollato

Essere sano come un pesce = essere in perfetta salute

Essere sul lastrico = ridursi in miseria

Essere sulla cresta dell'onda = trovarsi in un momento favorevole della vita

Essere tra i piedi = essere d'intralcio

Essere una frana = essere incapace nel fare qualcosa

Essere un altro paio di maniche = tutta un'altra cosa, non paragonabile con la precedente

Essere una palla al piede = essere di peso, d'intralcio per qualcuno

Essere un fariseo = essere una persona falsa e ipocrita

Essere un figlio di papà = chi vive agiatamente solo per merito dei propri genitori

Essere un furbo di tre cotte = persona estremamente furba, dotata di un'astuzia sottile e di raffinata intelligenza

Essere un libro chiuso = essere impenetrabile, chi non rivela le propri pensieri, sentimenti ed emozioni

Essere un pezzo di pane = essere buono, mite, innocuo

Essere un uomo di poca fede = persona che non ha fiducia nelle parole o nell'operato altrui,

Faccia di bronzo (o tosta) = riferito a chi non prova vergogna o timidezza

Far di necessità virtù = adeguarsi dinanzi alle difficoltà, senza rassegnarsi

Fare la gatta morta = persona che si finge timida e dolce al fine di nascondere la vera personalità per ingannare il prossimo

Far girare le palle = innervosire qualcuno

Far l'occhio di triglia = fare lo sguardo dolce

Far luce su qualcosa = fare chiarezza

Far ridere i polli = non essere divertente, non saper fare ridere nessuno

Far rizzare i capelli = spaventare moltissimo

Far secco = uccidere

Far vedere i sorci verdi = creare grossi problemi

Far vedere la luna nel pozzo = cercare d'ingannare con promesse illusorie

Far venire il latte alle ginocchia = essere noiosi, seccanti, di difficile sopportazione

Fare a scaricabarile = addossarsi vicendevolmente colpe, responsabilità o incombenze

Fare atto di fede = dichiarare ufficialmente la propria credenza

Fare cappotto = vincere in modo clamoroso umiliando l'avversario

Fare come il gambero = andare all'indietro, peggiorare, regredire

Fare come il cane dell'ortolano = non mangia e non lascia mangiare

Fare da palo = stare di guardia

Fare di tutta l'erba un fascio = mettere sullo stesso piano varie cose senza fare le dovute distinzioni fra ciò che è buono o e cattivo

Fare di una mosca un elefante = esagerare di molto i fatti

Fare i conti in tasca = scoprire con curiosità maleducata la disponibilità economica degli altri

Fare i conti senza l'oste = prendere decisioni affrettate senza tenere conto della volontà altrui

Fare il buono e il cattivo tempo = avere tanto potere o influenza da determinare e regolare tutta una situazione

Fare il callo = farci l'abitudine

Fare il cascamorto = fare la corte, corteggiare

Fare il culo = sconfiggere clamorosamente

Fare il diavolo a quattro = fare gran fracasso, un baccano infernale

Fare il galletto = chi corteggia abitualmente le donne, con disinvoltura spesso sfacciata

Fare il volo di Icaro = sopravvalutare le proprie capacità e uscirne sconfitti

Fare la cicala = sperperare beni o denaro senza pensare al futuro

Fare la cresta = appropriarsi di qualcosa in più rispetto al dovuto

Fare la figura del baccalà = fare la figura dello stupido

Fare la fine del topo = restare intrappolato e morire

Fare la pelle = maltrattare seriamente qualcuno

Fare la parte del leone = accaparrarsi tutto o quasi, prendersi la parte migliore

Fare la spola = fare avanti e indietro continuamente da un luogo a un altro

Fare le nozze coi fichi secchi = chi si rende ridicolo volendo realizzare qualcosa con eccessiva economia, oppure senza avere i mezzi necessari

Fare le ore piccole = stare svegli fino a tarda notte

Fare le scarpe = manovrare subdolamente contro qualcuno fingendosi amico

Fare l'indiano =  chi finge di non sentire o non capire quello che gli viene detto

Fare mente locale = concentrarsi per cercare di ricordare o di riordinare le idee riguardo un argomento ben preciso

Fare pelo e contropelo = criticare aspramente

Fare piazza pulita = liberare completamente, fare sparire del tutto

Fare tabula rasa = far sparire tutto eliminando le tracce di ciò che c'era

Fare tredici = avere un grosso colpo di fortuna

Fare un buco nell'acqua = fallire

Fare un macello = creare un gran disordine, confusione

Fare un nodo al fazzoletto = fare in modo di ricordarsi una cosa

Fare un patto col diavolo = essere disposti a tutto

Fare un salto nel buio = intraprendere un'iniziativa rischiosa

Fare un'ira di Dio = fare una scenata violenta

Fare una frittata = provocare un danno irrimediabile

Farla franca = uscire senza danno o pena da qualche rischio o da qualche azione illecita

Farne di cotte e di crude = combinarne di ogni genere

Farsene una ragione = accettare qualcosa di negativo

Farsi beffa di qualcuno = deridere

Farsi gioco = burlarsi

Fatto coi piedi = eseguito senza impegno e senza cura

Ficcare il naso = intromettersi

Freddo di mano, caldo di cuore = quando si è innamorati il sangue non circola bene

Gambe in spalla = invito a fuggire

Gatta da pelare = avere una grana, un problema da risolvere

Gettare alle ortiche = buttare via malamente

Gettare fumo negli occhi = illudere

Gettare la maschera = dimostrare apertamente le proprie intenzioni

Gettare la spugna = arrendersi, rinunciare

Giocare come il gatto col topo = tormentare un avversario più debole sapendo di poterlo battere quando si vuole

Grattarsi la pancia = non fare niente

Gridare al lupo = chiedere aiuto anche quando non serve

Guardare uno dall'alto in basso = sentirsi superiori

I conti non tornano = quando un ragionamento non convince, sembra sbagliato

Il cuore non sbaglia = le scelte fatte ad intuito difficilmente sono sbagliate

Il dolce far niente = stato di ozio felice e spensierato

Il gioco non vale la candela = un risultato che per essere ottenuto ha implicato troppi sforzi e sacrifici

In bocca al lupo = augurio scherzoso di buona fortuna

In fin dei conti = dopotutto, in fondo, tutto sommato

In un batter d'occhio = in un attimo

Indossare la camicia di Nesso = tormento insopportabile da cui è impossibile liberarsi

Ingoiare il rospo = sopportare una situazione sgradevole perché non si può fare altrimenti

Insegna a nuotare ai pesci = pretendere di saperne sempre più degli altri

Inseguire una chimera = inseguire un sogno irrealizzabile

L'uovo di Colombo = soluzione insospettatamente semplice a un problema apparentemente impossibile

La classe non è acqua = la "classe" è una qualità rara e non comune come l'acqua

La gallina dalle uova d'oro = qualcosa di estremamente redditizio

Lacrime di coccodrillo = lacrime finte

Lasciare a desiderare = non soddisfare appieno

Lasciarci le penne = morire

Lasciar cuocere qualcuno nel suo brodo = non preoccuparsene minimamente, farlo arrangiare da solo

Lavarsene le mani = togliersene la responsabilità

Lavorare per la gloria = lavorare senza ricevere alcuna retribuzione

Leccarsi i baffi = gustare molto un cibo

Leccare i piedi = adulare qualcuno importante per ottenere vantaggi

Leccarsi le ferite = cercare di consolarsi di un insuccesso, di una delusione

Legarsela al dito = non dimenticare, in genere riferito ai torti subiti

Levare le tende = andarsene

Levarsi dalle palle = levarsi di torno

Levarsi il boccone di bocca = privarsi del necessarie per aiutare qualcuno

Levarsi un dente = togliersi un pensiero fastidioso

Liscio come l'olio = calmo, piatto oppure senza intoppi o difficoltà

Lotta senza quartiere = lotta senza tregua o riposo, senza sosta fino alla vittoria

Mandare a farsi benedire = mandare al diavolo, mandare a quel paese

Mandare all'aria = mandare qualcosa in rovina

Mandare a monte = non concretizzarsi, non raggiungere uno scopo

Mandare a quel paese = allontanare bruscamente qualcuno

Mangiare alle spalle di qualcuno = farsi mantenere

Mangiare a quattro palmenti = mangiare avidamente, con ingordigia

Mangiare a ufo = mangiare senza pagare e senza dare nulla in cambio

Mangiare come un uccellino = mangiare pochissimo

Mangiare la foglia = capire una cosa al volo, intuire in anticipo

Mangiare pane a tradimento = vivere alle spalle altrui senza mostrare alcuna gratitudine

Mangiare per due = mangiare moltissimo, quanto basterebbe per due persone

Mangiarsi vivo qualcuno = aggredire, offendere, attaccare con grande violenza

Menare il can per l'aia = parlare di un argomento senza mai arrivare al dunque

Menar per il naso = prendere in giro, ingannare

Mettere a ferro e fuoco = distruggere

Mettere dei paletti = fissare dei limiti oltre il quale non si deve andare

Mettere il carro davanti ai buoi = affrettare troppo i tempi

Mettere il bastone tra le ruote = impedire di proseguire

Mettere il dito sulla piaga = toccare un argomento delicato o imbarazzante

Mettere il lupo nell'ovile = mettere qualcuno in una posizione di grande vantaggio oppure affidare un bene prezioso alla persona meno adatta

Mettere in buona luce = parlare positivamente di qualcuno, far apparire bene agli occhi altrui

Mettere in cattiva luce = parlare negativamente di qualcuno, far apparire male agli occhi altrui

Mettere in croce = tormentare

Mettere in luce = mettere in evidenza

Mettere i puntini sulle i = chiarire un concetto in modo che non possano esserci equivoci

Mettere la corda al collo = imporre condizioni pesanti e inaccettabili

Mettere la pulce nell'orecchio = insinuare un sospetto

Mettere lo zampino = intromettersi abilmente per trarne vantaggio

Mettere nero su bianco = mettere per iscritto

Mettere troppa carne al fuoco = dedicarsi a troppe attività contemporaneamente

Mettercela tutta = impegnarsi al massimo

Mettere alle corde = non lasciare possibilità di scelta

Mettere qualcosa sotto i denti = mangiare qualunque cosa

Metterci una croce sopra = rinunciarci definitivamente, smettere di pensarci

Metterci una pietra sopra = non pensare più a una cosa, dimenticarla, non parlarne più

Mettersi le mani nei capelli = disperarsi

Mordersi la lingua = trattenersi dal parlare, pentirsi di aver parlato

Mostrare i denti = farsi vedere deciso, avere un atteggiamento aggressivo

Muovere cielo e terra = usare tutti i mezzi possibili per ottenere qualcosa

Nascere con la camicia = essere particolarmente fortunati

Nemmeno per sogno! = assolutamente no

Non avere il becco di un quattrino = non avere neanche un soldo

Non avere peli sulla lingua = esprimersi in totale sincerità, senza la paura di dire il proprio pensiero

Non aver niente da metter sotto i denti = non avere nulla da mangiare, essere molto poveri

Non batter chiodo = non ottenere nulla

Non capire un tubo = non capire assolutamente niente

Non capire uno iota = non capire nulla

Non cavar un ragno dal buco = non concludere nulla nonostante sforzi e tentativi

Non chiudere occhio = non riuscire a dormire

Non ci piove = quando si vuole esprimere la certezza di un determinato avvenimento

Nulla è impossibile = tutto si può realizzare col giusto impegno

Non esser farina del proprio sacco = essere una cosa copiata o fatta con l'aiuto di altri

Non essere uno stinco di santo = essere una persona poco onesta o corretta, oppure dal passato un po' burrascoso

Non fare male a una mosca = essere miti e innocui

Non guardare in faccia nessuno = non fare favoritismi

Non importare un fico secco = non importare nulla

Non muovere un dito = non fare assolutamente nulla, non intervenire

Non sapere che pesci pigliare = non sapere cosa decidere

Non sapere dove sbattere la testa = non sapere come fare a venire a capo di una situazione difficile o complicata

Non saper tenere un cece in bocca = essere incapaci a mantenere un segreto

Non sentir volare una mosca = silenzio assoluto, non sentire alcun rumore

Non si campa d'aria = essere molto poveri, come se si avesse soltanto l'aria per nutrirsi

Non stare né in cielo né in terra = essere impossibile, assurdo

Non stare più nella pelle = essere in attesa frenetica

Non svegliare il cane che dorme = non provocare chi potrebbe reagire in maniera imprevedibile

Non torcere un capello = non fare assolutamente male a qualcuno

Non valere un fico secco = valere pochissimo, meno di un fico essiccato

Non valere una lira = non valere nulla

Non vedere l'ora = essere impaziente

Nuotare nell'oro = essere molto ricchi

O la va o la spacca = tentativo rischioso, che potrebbe andare bene o molto male

O mangi la minestra, o salti dalla finestra = convincere qualcuno che non ha altre alternative

Occhio di falco = vista acutissima

Occhio di lince = avere una vista molto acuta e penetrante

Ogni morte di papa = raramente

Ognuno porta la sua croce = everyone has his own cross to bear

Oltre al danno la beffa = oltre ad aver subito il danno si viene pure presi in giro

Ora si balla = esprime preoccupazione per un pericolo imminente

Pagare il fio = subire la giusta punizione

Parlare al muro = parlare con qualcuno che non sta ascoltando

Parlare a quattr'occhi = parlare in confidenza e senza testimoni

Parlare chiaro e tondo = parlare in modo esplicito senza giri di parole

Parlare come un libro stampato = esprimersi con grande proprietà di linguaggio

Parlare ostrogoto = parlare un linguaggio incomprensibile

Partire in quarta = iniziare qualcosa con grande entusiasmo

Passare dalle stelle alle stalle = dal successo al fallimento, dalla ricchezza alla miseria

Passare la patata bollente = dare ad altri una situazione difficile da gestire e risolvere

Passare sotto le forche caudine = subire una grave umiliazione

Perdere il lume della ragione = impazzire

Perdere la faccia = perdere la dignità e l'onore

Perdere le staffe = perdere la pazienza

Per filo e per segno = qualcosa fatta con ordine e precisione

Per il rotto della cuffia = superare a stento una situazione difficile

Pestare i piedi a qualcuno = danneggiare o infastidire

Piangere a calde lacrime = piangere disperatamente

Piangere come un vitello = piangere disperatamente

Piangersi addosso = commiserarsi in continuazione, con lamenti che sfiorano il ridicolo

Piantare in asso = lasciare qualcuno da solo, inaspettatamente, e in mezzo a difficoltà o a situazioni sgradevoli

Piove, governo ladro! = dare la colpa al governo, anche della pioggia

Piove sul bagnato = il peggiorare di una situazione già messa male

Portare acqua al mare = svolgere mansioni inutili

Prendere alla lettera = capire il significato letterale, senza cogliere i significati reconditi

Prendere due piccioni con una fava = raggiungere due obiettivi con un unico sforzo

Prendere in giro = deridere, mettere in ridicolo

Prendere la palla al balzo = cogliere l'occasione favorevole e approfittarne

Prender la vita con filosofia = non inquietarsi o deprimersi di fronte ai problemi della vita

Prendere lucciole per lanterne = confondere una cosa per un'altra

Prendere sotto gamba = prenderla troppo alla leggera sottovalutandone l'importanza e la difficoltà

Prendere un bidone = subire una truffa

Prendere un granchio = commettere uno sbaglio

Prendere una sbandata = innamorarsi in modo intenso e improvviso

Promettere mare e monti = fare promesse senza poterle o volerle mantenere

Questioni di lana caprina = discussioni su cose futili, prive di fondamento

Qui casca l'asino = qui è facile sbagliarsi

Qui gatta ci cova = quando qualcosa risulta strano o poco convincente

Raschiare il fondo del barile = usare le ultime risorse rimaste per togliersi da un impaccio

Rendere pan per focaccia = ricambiare con eguale o maggiore asprezza una offesa o un torto ricevuto

Restare con l'amaro in bocca = rimanere delusi

Rigare dritto = agire secondo i propri doveri

Rigirare la frittata = far apparire una cosa secondo la propria convenienza

Rimanere a galla = resistere agli eventi, salvarsi da una situazione difficile

Rimanere con un pugno di mosche = ottenere poco o nulla

Rimanere di sasso = restare sbalordito, senza parole

Rimangiarsi la parola = non mantenere un impegno preso

Rimboccarsi le maniche = impegnarsi a fare qualcosa

Rimettersi in sesto = guarire da una malattia o infortunio

Rispondere per le rime = reagire verbalmente a un intervento offensivo o provocatorio

Rompere gli indugi = passare all'azione

Rodersi il fegato = covare rancore, rabbia

Rompere il ghiaccio = interrompere una situazione fatta di silenzio e imbarazzi

Rompere le scatole = creare fastidio

Rompere le uova nel paniere = rovinare un piano o un progetto pazientemente preparato

Saltare il fosso = rompere ogni rapporto con il passato per dedicarsi a cose del tutto nuove

Salto di qualità = notevole miglioramento qualitativo

Salvare capra e cavoli = salvaguardare con una decisione gli interessi di due soggetti

Salvare la faccia = in caso di insuccesso, cercare di non perdere la reputazione

Sapere il fatto suo = essere sicuri di sé e in grado di cavarsela

Saperla lunga = essere molto furbo, astuto

Saperne una più del diavolo = essere molto furbi, conoscere tutte le malizie che può conoscere il Diavolo e addirittura una di più

Sbarcare il lunario = vivere stentatamente, mettendo insieme il denaro appena sufficiente alla sopravvivenza quotidiana

Scaldare il banco = frequentare la scuola studiando poco o nulla

Scavarsi la fossa = rovinarsi con le proprie mani

Scegliere fior da fiore = compiere un’accurata selezione, scegliendo sempre il meglio

Scoprire l'acqua calda = pensare o vantarsi di avere scoperto qualcosa che in realtà è nota a tutti

Scoprire l'America = pensare o vantarsi di avere scoperto qualcosa che in realtà è nota a tutti

Segare la segatura = perdere tempo in attività o discussioni inutili

Sentirsi un pesce fuor d'acqua = non sentirsi a proprio agio

Servire due padroni = mettersi al servizio di due persone che perseguono interessi o scopi contrastanti o incompatibili tra loro

Sfondare una porta aperta = sostenere un argomento con una persona che la pensa allo stesso modo

Si chiama Pietro e torna indietro = prestare qualcosa e far notare che la si rivuole indietro al più presto

Signori si nasce, non si diventa = le buone maniere si imparano sin dalla giovane età

Spaccare il capello in quattro = entrare troppo nei dettagli

Sparare a zero = accusare, criticare

Spezzare una lancia a favore = prendere le difese

Spremere come un limone = sfruttare fino in fondo

Sprecare il fiato = parlare inutilmente, senza essere ascoltati

Sputare il rospo = confessare qualcosa

Starci come il cavolo a merenda = stonare, non avere alcuna attinenza con l'argomento in questione

Stare a ruota = seguire a brevissima distanza

Stare alla finestra = limitarsi a osservare

Stare col fiato sospeso = attendere con ansia l'esito di qualcosa

Stare con le mani in mano = non fare nulla, non intervenire

Stringere i denti = resistere, non mollare

Sul più bello = nel momento migliore o più importante

Tagliare fuori = escludere

Tagliare i ponti = troncare i rapporti, non aver relazioni con nessuno

Tagliare la corda = svignarsela

Tagliare la testa al toro = prendere una decisione drastica

Tagliare le gambe = ostacolare seriamente qualcuno, impedendogli di andare avanti con le proprie forze

Tallone d'Achille = punto debole

Tanto fumo e poco arrosto = situazione ricca di apparenza ma povera di sostanza

Tarpare le ali a qualcuno = impedire a qualcuno di manifestare le proprie capacità

Tenere duro = resistere, non mollare

Tenere il becco chiuso = tenere la bocca chiusa, starsene zitti

Tenere il coltello dalla parte del manico = avere il controllo della situazione e poter decidere cosa fare

Tenere in ballo = tenere in sospeso, temporeggiare

Tenere in scacco = tenere qualcuno in una posizione d'inferiorità per poterlo gestire al meglio

Tenere sott'occhio = in modo da potersi vedere o controllare facilmente

Tenere sulla corda = tenere nel dubbio, nell'incertezza

Tenere sulle spine = alimentare la curiosità altrui

Teso come una corda di violino = essere particolarmente nervoso

Tirare i remi in barca = sospendere un'attività

Tirare in ballo = rendere partecipe qualcuno in vicende, discorsi, trattative

Tirare l'acqua al proprio mulino = fare il proprio interesse

Tirare la cinghia = campare a stento, fare la fame

Tirare le cuoia = morire

Tirare per i capelli = costringere con la forza qualcuno a fare qualcosa

Tirare troppo la corda = pretendere troppo, rischiando di "spezzare" la corda

Toccare il fondo = raggiungere il punto più basso, triste o vergognoso, della propria vita

Togliere le castagne dal fuoco = aiutare qualcuno, liberandolo da una situazione potenzialmente difficile e pericolosa

Tre fili fanno uno spago = l'unione di tre cose apparentemente inutili crea qualcosa di utile

Trovare l'Eldorado = raggiungere una situazione invidiabile di benessere e abbondanza

Trovare pane per i propri denti = trovare un degno rivale

Trovarsi a tu per tu = stare di fronti a una persona, da soli, senza altri attorno

Trovarsi tra due fuochi = essere in mezzo a due pericoli ugualmente gravi

Trovarsi tra l'incudine e il martello = trovarsi in mezzo a due persone ostili o due pericoli

Usare il bastone e la carota = alternare le maniere buone a quelle cattive allo scopo di ottenere un determinato risultato

Uscire dai gangheri = perdere la pazienza

Vedere il fondo = voler andare fino alla fine

Vedere tutto nero = essere negativo e pessimista

Vedersela brutta = trovarsi in una situazione di grave pericolo

Vendere cara la pelle = difendersi con tutte le forze

Venire al punto = esaminare l'argomento più importante del discorso

Venire alla ribalta = imporsi all'attenzione e arrivare alla notorietà

Vivere in un limbo = trovarsi in una situazione d'incertezza

Voltare la faccia = cambiare idea, rimangiarsi la parola

Vuotare il sacco = rivelare tutto ciò che si sa, anche le cose segrete
